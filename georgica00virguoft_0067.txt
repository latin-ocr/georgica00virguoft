1v.] GEORGICON. 61

Jamque vale; feror ingenti circumdata nocte,
Invalidasque tibi tendens, heu! non tua, palmas„
Dixit, et ex oculis subito ceu fumus in auras
Commixtus tenues, fugit diversa3 neque illum, 500
Prensantem nequidquam umbras, et multa volentem
Dicere, praeterea vidit3 nec portitor Orci

Amplius objectam passus transire paludem.

Quid faceret? quo se, rapta bis conjuge, ferret?

Quo fletu Manes, qua Numina voce moveret? 505
Illa quidem Stygia nabatjam frigida cymba.

Septem illum totos perhibent ex ordine menses

Rupe sub aeria deserti ad Strymonis undam

Flevisse‚ et gelidis haec evolvisse sub antris,
Mulcentem tigres, et agentem carmine quereus: 510
Qualis populea moerens Philomela sub umbra

Amissos queritur setus, quos durus arator

Observans nido implumes detraxit: at illa

Flet noctem, ramoque sedens miserabile carmen
Integrat‚ et moestis late loca questibus implet. 515
Nulla Venus, non ulli animum flexere Hymenaei.
Solus Hyperboreas glacies Tanaimque nivalem,
Arvaque Rhipaeis numquam viduata pruinis
Lustrabat, raptam Eurydicen atque irrita Ditis

Dona querens: spretae Ciconum quo munere matres 520
Inter saera deum nocturnique orgia Bacchi,
Discerptum latos juvenem sparsere per agros.

Tum quoque, marmorea caput a cervice revolsum
Gurgite cum medio portans OEagrius Hebrus
Volveret, Eurydicen vox ipsa et frigida lingua, 525
Ah miseram Eurydicen! anima fugiente vocabat3
Eurydicen toto referebant flumine ripae.

Haec Proteus: et se jactu dedit {equor in altum;
Quaque dedit, spumantem undam sub vertice torsit.
At non Cyrene3 namque ultro adfata timentem: 530

Nate, licet tristes animo deponere curas,

Haee omnis morbi causa; hinc miserabile Nymphte,
Cum quibus illa choros lucis agitabat in altis,

Exitium misere apibus. Tu munera supplex

Tende, petens pacem, et faciles venerare Napaeas. 535
Namque dabunt veniam votis, irasque remittent.

Sed, modus orandi qui sit, prius ordine dicam.

