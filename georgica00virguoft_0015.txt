1.] GEORGICON. 9

Carduus ; intereunt segetes ; subit aspera silva,

Lappaeque tribulique ς interque nitentia culta

Infelix lolium et steriles dominantur avenae.

Quod nisi et assiduis herbam insectabere rastris, 155

Et sonitu terrebis aves, et ruris opaci

Falce premes umbram, votisque vocaveris imbrem t

Heu, magnum alterius frustra spectabis acervum 3

Concussaque famem in silvis solabere quercu.
Dicendum et, quae sint duris agrestibus arma, 160·

Quis sine nec potuere seri nec surgere messes :

Vomis et inflexi primum grave robur aratri,

Tardaque Eleusinae matris volventia plaustra,

Tribuquue, traheaeque, et iniquo pondere rastri ;

Virgea praeterca Celei vilisque supellex, 165

Arbuteae crates et mystica vannus Iacchi,

Omnia quae multo ante memor provisa reponeS‚

Si te digna manet divini gloria ruris.

Continuo in silvis magna vi flexa domatur

In burim et curvi formam accipit ulmus aratri. 170

Huic ab stirpe pedes temo protentus in octo,

Binae aures, duplici aptantur dentalia dorso.

Caeditur et tilia antejugo levis, altaque fagus

Stivae, quae currus a tergo torqueat imos ;

Et suspensa focis explorat robora fumus. 175
Possum multa tibi veterum praecepta referre,

Ni refugis, tenuesque piget cognoscere curas.

Area cum primis ingenti 'aequanda cylindro,

Et vertenda manu, et creta solidanda tenaci,

Ne subeant herbae, neu pulvere victa fatiscat, 180

Tum variae illudant pestes ; saepe exiguus mus

Sub terris posuitque domos atque horrea fecit ;

Aut oculis capti fodere cubilia talpas 3

Inventusque cavis bufo, et quae plurima terrae

Monstra feruntg populatque ingentemfarris acervum 185

Curculio, atque inopi metuens formica senectae.
Contemplator item, cum se nux plurima silvis

Induet in florem, et ramos curvabit olentes ε

Si superant fetus, pariter frumenta sequentur,

Magnaque cum magno veniet tritura calore ; 190

At si luxuria foliorum exuberat umbra :

Nequidquam pingues palea teret area culmos,

