58 P. VIRGILII MARONIS [Lm.

Postquam est in thalami pendentia pumice tecta
Perventum, et nati fletus cognovit inanes 375
Cyrene, manibus liquidos dant ordine sontes
Germanae, tonsisque serunt mantelia villis;
Pars epulis onerant mensas, et plena reponunt
Pocula; Panchaeis adolescunt ignibus arae3
Et mater, Cape Maeonii carchesia Bacchi: 380
Oceano libemus! ait. Simul ipsa precatur
Oceanumque patrem rerum, Nymphasque sorores,
Centum quse silvas, centum quae flumina servant.
Ter liquido ardentem perfudit nectare Vestam,
Ter flamma ad summum tecti subjecta reluxit3 385
Omine quo firmans animum, sic incipit ipsa:

Est in Carpathio Neptuni gurgite vates
Caeruleus Proteus, magnum qui piscibus :equor
Etjuncto bipedum curru metitur equorum.
Hic nune Emathiae portus patriamque revisit 390
Pallenen. Hunc et Nymphae veneramur, et ipse
Grandaevus Nereus3 novit namque omnia vates.
Quae sunt, quae fuerunt, quae mox ventura trahuntur.
Quippe ita Neptuno visum est, immania cujus
Armenta et turpes pascit sub gurgite phocas. 395
Hie tibi, nate, prius vinclis capiendus, ut omnem
Expediat morbi causam, eventusque secundet.
Nam sine vi non ulla dabit praecepta, neque illum
orando flectes: vim duram et vincula capto
Tende3 doli circum haec demum frangentur inanes.
Ipsa ego te, medios cum Sol accenderit aestus, 401
Cum sitiunt herbae, et pecori jam gratior umbra est,
In secreta senis ducam, quo fessus ab undis
Se recipit, facile ut somno adgrediare jacentem.
Verum ubi correptum manibus vinclisque tenebiS, 405
Tum variae eludent species atque ora ferarum.
Fiet enim subito sus horridus, atraque tigris,
squamosusque draco, et fulva cervice leaena3
Aut acrem flammae sonitum dabit atque ita vinclis
Excidet; aut in aquas tenues dilapsus abibit. 410
Sed, quanto ille magis formas se vertet in omnes,
Tanto, nate, magis contende tenacia vincla,
Donec talis erit, mutato corpore, qualem
Videris, incepto tegeret cnm lumina somno.

