6 Ρ. VIRGILII MARONIS [Lm.

Teque sibi generum Tethys emat omnibus undis3
Anne novum tardis sidus te mensibus addas,

Qua locus Erigonen inter Chelasque sequentes
Panditur3 ipse tibi jam brachia contrahit ardens
Scorpios, et coeli justa plus parte reliquit: 35
Quidquid eris—nam te nec sperent Tartara regem,
Nec tibi regnandi veniat tam dira cupid03

Quamvis Elysios miretur Graecia campos,

Nec repetita sequi curet Proserpina matrem3—

Da facilem cursum, atque audacibus adnue emptis, 40
Ignarosque viae mecum miseratus agrestes,

Ingredere, et votis jam nunc adsuesce vocari.

Vere novo, gelidus canis curn montibus humor
Liquitur‚ et Zephyro putris se gleba resolvit,
Depresso incipiat jam tum mihi taurus aratro 45
Ingemere, et sulco adtritus splendescere vomer.⁷
Illa seges demum votis respondet avari
Agricolae, bis quae solem, bis frigora sensit;

Illius immensae ruperunt horrea messes.

Ac prius, ignotum ferro quam scindimus (equor, 50
Ventos et varium coeli praediscere morem

Cura sit, ae patrios cultusque habitusque locorum3

Et quid quaeque ferat regin, et quid quaeque recuset.
Hic segetes, illic veniunt felicius uvae3

Arborei fetus alibi atque injussa virescunt 55
Gramina. Nonne vides, croceos ut Tmolus odores,
India mittit ebur, molles sua tura Sabaei3

At Chalybes nudi ferrum, virosaque Pontus

Castorea, Eliadum palmas Epiros equarum?

Continuo has leges aeteruaque foeclera certis 60
Imposuit natura locis, quo tempore primum

Deucalion vacuum lapides jactavit in orbem,

Unde homines nati, durum genus. Ergo age, terrae
Pingue solum primis extemplo a mensibus anni

Fortes invertant tauri, glebasque jacentes 65
Pulverulenta coquat maturis solibus aestas:

At si non fuerit tellus fecunda, sub ipsum

Arcturum tenui sat erit suspendere sulco3

Illic, officiant laetis ne frugibus herbae,

Hic, sterilem exiguus ne deserat humor arenam. 70

