211. ] GssonetcoN. · :23

An mare, quod supra, memorem, quodque adluit infra?
Anne lacus tantos? te, Lari maxume, teque,
Fluctibus et fremitu adsurgens, Benace, marino ’ἓ 160
An memorem portus Lucrinoque addita claustra,
Atque indignatum magnis stridoribus aequor,
,Iulia qua ponto longe sonat unda refuso,
Tyrrhenusque fretis immittitur aestus Avernis Ρ
Haec eadem argenti rivos aerisque metalla 165
Ostendit venis, atque auro plurima fiuxit.
Haeo genus aere virum, Marsos pubemque Sabellam,
Adsuetumque malo Ligurem Volscosque verutos
Extulit 3 haeo Decios, Marios magnosque Camillos,
Scipiadas duros bello, et te, maxume Caesar, 170
Qui nunc extremis Asiae jam victor in oris
Imbellem avertis Romanis arcibus Indum.
Salve, magna parens frugum, Saturnia tellus,
Magna virum ; tibi res antiquae laudis et artis
Ingredior‚ sanctos ausus recludere fontes, 175
Asoraeumque cano Romana per oppida carmen.

Nune locus arvorum ingeniis 3 quae robora cuique,
Quis color, et quae sit rebus natura ferendis.
Difficiles primum terrae collesque maligni,
Tenuis ubi argilla et dumosis calculus arvis, 180
Palladia gaudent silva vivacis olivae.
’ Indicio est tractu surgens oleaster eodem
Plurimus, et strati buccis silvestribus agri.
At quae pinguis humus dulcique uligine laeta,
Quique frequens herbis et fertilis ubere- campus 3 185
Qualem saepe cava montis convalle solemus
Despicere ; huo summis liquuntur rupibus amnes,
Felicemque trahunt limum —, quique editus Austro,
Et filicem curvis invisam pascit aratris 3
Hic tibi praevalidas olim multoque fluentes 190
Sufficiet Baccho vites : hio fertilis uvae,
Hic laticis, qualem pateris libamus et auro,
Inflavit quum pinguis ebur Tyrrhenus ad aras,
Lanrzibus et pandis fumantia reddimus exta.
Sin armenta magis studium vitulosque tueri, 195
Aut fetus ovium, aut urentes culta capellas 3
Saltus et saturi petito longinqua Tarenti,
Et qualem infelix amisit Mantua campum,

