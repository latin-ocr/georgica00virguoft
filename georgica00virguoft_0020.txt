14 P. VIRG ILII MARONIS [Lm.

Montibus audiri fragon aut resonantia longe
Litora misceri, et nemorum increbrescere murmur.
J am sibi tum a curvis male temperat unda carinis, 360
Cum medio celeres revolant ex aequore mergi,
Clamoremque ferunt ad litora, cumque marinae
In sicco ludunt fulieae, notasque paludes
Deserit atque altam supra volat ardea nubem.
Saepe etiam stellas, vento impendente, videbis 365
Praecipites coelo labi, noctisque per umbram
Flammarum longos a tergo albescere tractus ;
Saepe levem paleam et frondes volitare caducas,
Aut summa nantes in aqua colludere plumaS.
At Boreae de parte trucis cum fulminat, et cum 370
Eurique Zephyrique tonat domus ; omnia plenis
Rura natant fossis, atque omnis navita ponto
Humida vela legit. Numquam imprudentibus imber
Obfuit: aut illum surgentem vallibus imis
Aeriae fugere grues3 aut bucula coelum 375
Suspiciens patulis captavit naribus auras3
Aut arguta lacus circumvolitavit hirundo ;
Et veterem in limo ranae cecinere querelam.
Saepius et tectis penetralibus extulit ova
Angustum formica terens iter 3 et bibit ingens 380
Arcus3 et e pastu decedens agmine magno
Corvorum increpuit densis exercitus alis.
‹Jam variae pelagi volucres, et quae Asia circum
Dulcibus in stagnis rimantur prata Caystri,
Certatim largos humeris infundere rores, 385
Nunc caput objectare fretis, nunc currere in undas,
Et studio incassum videas gestire lavandi.
Tum cornix plena pluviam vocat improba voce,
Et sola in sicca secum spatiatur arena.
Ne nocturna quidem carpentes pensa puellae 390
Nescivere hiemem, testa cum ardente viderent
Scintillare oleum, et putres concrescere fungos.

Nec minus ex imbri soles et aperta serena
Prospicere et certis poteris cognoscere signis.
Nam neque tum stellis acies obtusa videtur, 395
Nec fratris radiis obnoxia surgere Luna,
Tenuia nec lanae per coelum vellera ferri3
Non tepidum ad solem pennas in litore pandunt

