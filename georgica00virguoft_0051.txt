111. j GEORGICON. 45

Dum medicas adhibere manus ad vulnera pastor 455
Abnegat, aut meliora deos sedet omina poscens.

Quin etiam, ima dolor balantum lapsus ad ossa

Cum furit atque artus depascitur arida febris,

Profuit incensos aestus avertere et inm·

Ima ferire pedis salientemsanguine venam: 460
Bisaltae quo more solent acerque Gelonus,

Cum sugit in Rhodopen atque in deserta Getarum,

Et lac concretum curn sanguine potat equino.

Quam procul aut molli succedere saepius umbrae
Videris, aut summas carpentem ignavius herbas, 465
Extremumque sequi, aut medio procumbere campo
Pascentem et serae solam decedere nocti3
Continuo culpam ferro compesce, priusquam
Dira per incautum serpant contagia volgus.

Non tam creber, agens hiemem, ruit aequore turbo, 470
Quam multae pecudum pestes3 nec singula morbi
Corpora corripiunt, sed tota aestiva repente

Spemque gregemque simul cunctamque ab origine gen-
Tum sciat, aerias Alpes et Norica si quis [tem.
Castella in tumulis et Iapydis arva Timavi 475
Nunc quoque post tanto videat desertaque regna
Pastorum et longe saltus lateque vacantes.

Hic quondam morbo coeli miseranda coorta est
Tempestas, totoque auctumni incanduit aestu,

Et genus omne neci pecudum dedit, omne ferarum3
Corrupitque lacus3 infecit pabula tabo. 481
Nec via mortis erat simplex3 sed, ubi ignea venis
Omnibus acta sitis miseros adduxerat artus,

Rursus abundabat fluidus liquor, omniaque in se

Ossa minutatim morbo collapsa trahebat. 485
Saepe in honore deum medio stans hostia ad aram,
Lanea dum nivea circumdatur infula vitta,

Inter cunctantes cecidit moribunda ministros.

Aut si quam ferro mactaverat ante sacerdos,

Inde neque impositis ardent altaria fibris, 490
Nec responsa potest consultus reddere vates;

Ae vix suppositi tinguuntur sanguine cultri,
Summaque jejuna sanie infuscatur arena.

Hinc laetis vituli vulgo moriuntur in herbis,

Et dulces animas plena ad praesepia reddunt3 495

