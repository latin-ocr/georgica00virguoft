n] GEORGICON. 25

Nec Baccho genus, aut pomis sua. nomina servat—240
Tale dabit specimen: tu spisso vimine qualos

Colaque praelorum fumosis deripe tectis 3

Huc ager ille malus dulcesque a fontibus undae

Ad plenum calcentur: aqua eluctabitur omnis
Scilicet„ et grandes ibunt per vimina guttae3 245
At §sapor indicium faciet, manifestus et ora

Tristia tentantum sensu torquebit amaror.

Pinguis item quae sit tellus, hoc denique pacto
Discimus: haud umquam manibus jactata fatiscit,

Sed picis in morem ad digitos lentescit habendo. 250
Humida majores herbas alit 3 ipsaque justo

Laetior. Ah nimium ne sit mihi fertilis illa,

Neu se praevalidam primis ostendat aristis l

Quae gravis est, ipso tacitam se pondere prodit,
Quaequelevis. Promtum est oculis praediscere nigram‚255
Et quis cui color. At sceleratum exquirere frigus
Difficile est 3 piceae tantum taxique nocentes
Interdum, aut hederae pandunt vestigia nigrae.

His animadversis, terram multo ante memento
Excoquere, et magnos scrobibus concidere montes, 260
Ante supinatas Aquiloni ostendere glebas,

Quam laetum infodias vitis genus. Optuma putri

Arva solo 3 id venti curant gelidaeque pruinae,

Et labefacta movens robustus jugera fossor.

At si quos haud ulla viros vigilantia fugit, 265

Ante locum similem exquirunt, ubi prima paretur

Arboribus seges, et quo mox digesta seratur,

Mutatam ignorent subito ne semina matrem.

Quin etiam coeli regionem in cortice signant,

Ut, quo quaeque modo steterit, qua parte calores 270

Austrinos tulerit, quae terga obverterit axi,

Restituant. Adeo in teneris consuescere multum est.

Collibus, an plano melius sit ponere vitem,

Quaere prius. Si pinguis agros metabere campi,

Densa sere, in denso non segnior ubero Bacchus3 275

Sin tumulis adclive solum collesque supinos,

Indulge ordinibus, nec secius omnis in unguem

Arboribus positis secto via limite quadret.

Ut saepe ingenti bello cum longa cohortes

Explicuit legio, et campo stetit agmen aperto, 233
C

