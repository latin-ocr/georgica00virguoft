§.3 GEORGICON. 7

Alternis idem tonsas cessare novales,

{Et segnem patiere situ durescere campum3

Aut ibi flava seres, mutato sidere, farra,

Unde prius laetum siliqua quassante legumen5

Aut tenuis fetus vieiae tristisque lupini ⁴75
Sustuleris fragiles calamos silvamque sonantem.

Urit enirn lini campum seges, urit avenae

Urunt Lethaeo perfusa papavera somno:

Sed tamen alternis facilis labor: arida tantum

Ne saturare fimo pingui pudeat sola, neve 83
Effetos cinerem immundum jactare per agros.

'Sic quoque mutatis requiescunt fetibus arva;

Nec nulla interea est inaratae gratia terrae.

'Saepe etiam steriles incendere profuit agi-OS,
. Atque levem stipulam crepitantibus urere flammis: 85
:Sive inde occultas vires et pabula terrae

Pinguia *concipiunt3 sive illis omne per ignem
Excoquitur vitium, atque exsudat inutilis humor}

Seu plures calor ille vias et caeca relaxat

spiramenta, novas veniat qua succus in herbas3 90
Seu durat magis, et venas adstringit hiantes:

Ne tenues pluviae, rapidive potentia solis

Acrior, aut Boreae penetrabile frigus adurat.

Multum adeo, rastris glebas qui frangit inertes,
*vimineasque trahit crates, juvat arva: neque illum 95
Flava Ceres alto nequidquam spectat Olympo3

Et qui, proscisso quae suscitat aequore terga,

Rursus in obliquum verso perrumpit aratro,
{Exercetque frequens tellurem, atque imperat arvis.

Humida solstitia atque hiemes orate serenas, 100

Agricolae-3 hiberno laetissima pulvere farra,

Laetus ager ; nullo tantum se Mysia cultu

jactat, et ipsa suas mirantur Gargara messes.

Quid dicam, jacto qui semine comminus arva
Insequitur, cumulosque ”ruit male pinguis arenae ἲ 105
Deinde satis fiuvium inducit rivosque sequentes,

Et quum exustus ager morientibus aestuat herbis,
Ecce supercilio clivosi tramitis undam

Elicit Ρ illa cadens raucum per levia murmur

&Saxa ciet, scatebrisque arentia temperat arva. 110
Quid, qui, ne gravidis procumbat culmus aristis,

