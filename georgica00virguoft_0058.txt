52 P. VIRGILII MARONIS [Lm.

Nec pecori opportuna segeS, nec commoda Baccho.

Hic rarum tamen in dumis olus albaque circum 130

Lilia verbenasque premens vescumque papaver,

Regum aequabat opes animo, seraque revertens

Nocte domum dapibus mensas onerabat inemtis.

Primus vere rosam atque auctumno carpere poma,

Et cum tristis hiems etiamnum frigore saxa 135

Rumperet‚ et glacie cursus frenaret aquarum,

Ille comam mollis jam tondebat hyacinthi,

AEstatem increpitans seram Zephyrosque morantes.

Ergo apibus fetis idem atque examine multo

Primus abundare, et spumentia cogere pressis 140

Mella favis3 illi tiliae atque uberrima pinus3

Quotque in flore novo pomis se fertilis arbos

Induerat, totidem auctumno matura tenebat.

Ille etiam seras in versum distulit ulmos

Eduramque pirum et spinos jam pruna ferentes, 145

Jamque ministrantem platanum potantibus umbras.

Verum haec ipse equidem, spatiis exclusus iniquis,

Praetereo, atque aliis post me memoranda relinquo.
Nunc age, naturas apibus quas Jupiter ipse

Addidit, expediam, pro qua mercede, canoros 150

Curetum sonitus crepitantiaque aera seeutae,

Dictaeo coeli regem pavere sub antro.

Solae communes natos, consortia tecta

Urbis habent, magnisque agitant sub legibus aevum3

Et patriam solae et certos novere Penates3 155

Venturaeque hiemis memores aestate laborem

Experiuntur, et in medium quaesita reponunt.

Namque aliae victu invigilant, et foedere pacto

Exercentur agris3 pars intra septa domorum

Narcissi lacrimam et lentum de cortice gluten 160

Prima favis ponunt fundamina, deinde tenaces

Suspendant ceras; aliae spem gentis, adultos

Educunt fetus3 aliae purissima mella

Stipant, et liquido distendunt nectare cellas3

Sunt, quibus ad portas cecidit custodia sorti; 165

Inque vicem speculantur aquas et nubila coeli3

Aut onera accipiunt venientum, aut agmine facto

Ignavum, fucos, pecus a praescpibus arcent3

Fervet opus, redolentque thymo fragrantia mella.

