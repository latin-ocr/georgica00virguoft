11.] GEORGICON. 29

Atque in se sua per vestigia volvitur annus.
Ac jam olim, seras posuit cum vinea frondes,
Frigidus et silvis Aquilo decussit honorem 3
Jam tum acer curas venientem extendit in annum 405
Rusticus, et curvo Saturni dente relictam
Persequitur vitem adtondens, fingitque putando.
Primus humum fodito, primus devecta cremato
Sarmenta, et vallos primus sub tecta referto;
Postremus metito. Bis vitibus ingruit umbra3 410
Bis segetem densis obducunt sentibus herbae:
Durus uterque labor. Laudato ingentia rura,
Exiguum colito. Nec non etiam aspera rusci
Vimina per silvam et ripis fluvialis arundo
Creditur, incultique exercet cura salicti. 415
Jam vinctae vites, jam falcem arbusta reponunt,
Jam canit effectos extremus vinitor antes;
Sollicitanda tamen tellus, pulvisque movendus ;
Et jam maturis metuendus Jupiter uvis.

Contra non ulla est oleis cultura, neque illae 420
Procurvam exspectant falcem rastrosque tenaceS,
Cum semel haeserunt arvis, aurasque tulerunt.
Ipsa satis tellus, cum dente recluditur unco,

Sufficit humorem, et gravidas, cum vomere, fruges.
Hoc pinguem et placitam Paci nutritor olivam. 425
Poma quoque, ut primum truncos sensere valentes,

Et vires habuere suas, ad sidera raptim

Vi propria nituntur, opisque haud indiga nostrae.

Nec minus interea fetu nemus omne gravescit,
Sanguineisque inculta rubent aviaria baccis. 430
Tondentur cytisi, toedas silva alta ministrat,
Pascunturque ignes nocturni et lumina fundunt.

Et dubitant homines serere atque impendere curam?
Quid majora sequar?—Salices humilesque genestae,
Aut illae pecori frondem, aut pastoribus umbras 435
Sufficiunt, sepemque satis, et pabula melli.—

Et juvat undantem buxo spectare Cytorum,
Naryciaeque picis lucos3 juvat arva videre

Non rastris, hominum non ulli obnoxia curae.

Ipsae Caucasio steriles in vertice silvae, 440
Quas animosi Euri assidue franguntque feruntque,
Dant alios aliae setus3 daut utile lignum

