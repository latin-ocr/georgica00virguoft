111.] enoaeiooN. 39

Sed non ulla magis vires industria firmat,
Quam Venerem et caeci stimulos avertere amoris, 210
Sive boum sive est cui gratior usus equorum.
Atque ideo tauros procul atque in sola relegant
Pascua post montem oppositum et trans fluminasslata3
Aut intus clausos satura ad praesepia servant.
Carpit enim vires paullatim uritque videndo 215
Femina; nec nemorum patitur meminisse, nec herbae.
Dulcibus illa quidem illecebris et saepe superbos
Cornibus inter se subigit decernere amantes.
Pascitur in magna Sila formosa juvenca3
Illi alternantes multa vi proelia miscent 220
Volneribus crebris 3 lavit ater corpora sanguis,
Versaque in obnixos urguentur cornua vasto
Cum gemitu3 reboant silvaeque et longus Olympus.
N ec mos bellantes una stabulare ; sed alter
Victus abit, longeque ignotis exsulat oris, 225
Multa gemens ignominiam plagasque superbi
Victoris, tum, quos amisit inultus, amoreS‚
Et stabula adspectans regnis excessit avitis.
Ergo omni cura vires exercet, et inter
Dura jacet pernix instrato saxa cubili, 230
Frondibus hirsutis et carice pastus acuta ;
Et tentat sese, atque irasci in cornua discit,
Arboris obnixus trunco, ventosque lacessit
Ictibus, et sparsa ad pugnam proludit arena.
Post, ubi collectum robur viresque refectae, 235
Signa movet, praecepsque oblitum fertur in hostem:
Fluctus uti medio coepit cum albescere ponto,
Longius ex altoque sinum trahit; utque, volutus
Ad terras, immane sonat per saxa, neque ipso
Monte minor procumbit3 at ima exaestuat unda 240
Verticibus, nigramque alte subjectat arenam.

Omne adeo genus in terriS hominumque, ferarumque,
Et genus aequoreum, pecudes, pictaeque volucres,
In furias ignemque runnt; amor omnibus idem.
Tempore non alio catulorum oblita leaena 245
Saevior erravit campis; nec :lunera volgo
Tam multa informes ursi stragemque dedere
Per silvas 3 tum saevus aper, tum pessima tigris.
Heu! malc tum Libyae solis erratur in agris.

