44 P. VIRG ILII MARONIS [Lm.

Disce et odoratam stabulis accendere cedrum,
Galbaneoque agitare graves nidore chelydros 415
ffiaepe sub immotis praesepibus aut mala tactu
Vipera delituit, coelumquc exterrita fugit;

Aut tecto adsuetus coluber succedere et umbrae,

Pestis acerba boum, pecorique adspergere virus,

Fovit humum. Cape saxa manu, cape robora, pastor,
Tollentemque minas et sibila colla tumentem 421
Dejice: jamque fuga timidum caput abdidit alte,

Quu'm medii nexus extremaeque agmina caudae
Solvuntur, tardosque trahit sinus ultimus orbes.

Est etiam ille malus Calabris in saltibus anguis, 425
Squamea convolvens sublato pectore terga

Atque notis longam maculosus grandibus alvum:

Qui, dum amnes ulli rumpuntur fontibus, et dum
Vere madent udo terrae ac pluvialibus austris,

Stagna colit, ripisque habitans, hic piscibus atram 430
Improbus ingluviem ranisque loquacibus explet;
Postquam exusta palus terraeque ardore dehiscunt,
Exsilit in siccum, et flammantia lumina torquens
Saevit agris asperque siti atque exterritus aestu.

Ne mihi tum molles sub divo carpere somnos, 435
Neu dorso nemoris libeat jacuisse per herbas:

Cum positis novus exuviis nitidusque juventa
Volvitur, aut catulos tectis aut ova relinquens,
Arduus ad solem, et linguis micat ore trisulcis.

Morborum quoque te causas et signa docebo. 440
Turpis oves tentat scabies, ubi frigidus imber
Altius ad vivum persedit et horrida cano
Bruma gelu 3 vel cum tonsis illotus adhaesit
Sudor, et hirsuti secuerunt corpora vepres.

Dulcibus idcirco fluviis pecus omne magistri 445
Perfundunt, udisque aries in gurgite villis

Mersatur, missusque secundo defluit amni3

Aut tonsum tristi contingunt corpus amurca,

Et spumas miscent argenti et sulfura viva

Idaeasque pices et pingues unguine ceras, 450
scillamque elleborosque graves nigrumque bitumen.
Non tamen ulla magis praesens fortuna laborum est,
Quam si quis ferro potuit rescindere summum

Ulceris os. Alitur vitium vivitque tegendo,

