111.] GEORGICON. 35

Caesaris, et nomen fama tot ferre per annos,
Tithoni prima quot abest ab origine Caesar.

Seu quis, Olympiaeae miratus praemia palmae,
Pascit equos, seu quis fortes ad aratra juvencos; 50
Corpora praecipue matrum legat. Optuma torvae
Forma bovis, cui turpe caput, cui plurima cervix,
Et crurum tenus a mento palearia pendent ς
Tum longo nullus lateri modus3 omnia magna,
Pes etiam3 et camuris hirtae sub cornibus aures. 55
Nec mihi displiceat maculis insignis et albo;
Aut juga detrectans, interdumque aspera cornu,
Et faciem tauro propior, quaeque ardua tota,
Et gradiens ima verrit vestigia cauda.
AEtas Lucinam justosque pati hymenaeos 60
Desinit ante decem, post quatuor incipit annos ;
Cetera nec seturae habilis, nec fortis aratris.
Interea, superat gregibus dum laeta juventas,
Solve mares 3 mitte in Venerem pecuaria primus,
Atque aliam ex alia generando suffice prolem. 65
Optuma quaeque dies miseris mortalibus aevi
Prima sugit 3 subeunt morbi tristisque senectus 3
Et labor et durae rapit inclementia mortis.
Semper erunt, quarum mutari corpora malis:
Semper enim refice 3 ac, ne post amissa requiraS, 70
Anteveni‚ et subolem armento sortire quotannis.

Nec non et pecori est idem delectus equino.
Tu mode, quos in spem statues submittere gentis,
Praecipuum jam inde a teneris impende laborem.
Continuo pecoris generosi pullus in arvis 75
Altius ingreditur, et mollia crura reponit3
Primus et ire viam, et fluvios tentare minaces
Audet, et ignoto sese committere ponti3
Nec vanos horret strepitus. Illi ardua cervix,
Argutumque caput, brevis alvus, obesaque terga3 80
Luxuriatque toris animosum pectus. Honesti
Spadioes glaucique3 color deterrimus albis
Et gilvo. Tum, si qua sonum procul arma dedere,
Stare loco nescit, micat auribus, et tremit artuS‚
collectumque fremens volvit sub naribus ignem. 85
Densa juba, et dextro jactata recumbit in armo;
At duplex agitur per lumbos spina3 cavatque

