ΙΙΙ.] GEORGICON. 43

Sed frustra oppositum trudentes pectore montem
Comminus obtruncant ferro, graviterque rudentes
Caedunt, et magno laeti clamore reportant. 375
Ipsi in defossis specubus secura sub alta

Otia agunt terra, congestaque robora totasque
Advolvere focis ulmos, ignique dedere.

Hic noctem ludo ducunt, et pocula laeti

Fermento atque acidis imitantur vitea sorbis. 380
Talis Hyperboreo Septem subjecta trioni

Gens effrena virum Rhipaeo tunditur Euro,

Et pecudum fulvis velatur corpora saetis.

Si tibi lanitium curae, primum aspera silva
Lappaeque tribulique absint3 suge pabula laeta3 385
Continuoque greges villis lege mollibus albos.

Illum autem, quamvis aries sit candidus ipse,

Nigra subest udo tantum cui lingua palato,

Rejice‚ ne maculis infuscet vellera pullis

N ascentum, plenoque alium circumspice campo. 390
Munere sic niveo lance, si credere dignum est,

Pan, deus Arcadiae captam te, Luna, fefellit,

In nemora alta vocans3 nec tu adspernata vocantem.

At, cui lactis amor, cytisum lotosque frequentes
Ipse manu salsasque ferat praesepibus herbas, 395
Hinc et amant fluvios magis, et magis ubera tendunt,
Et salis occultum referunt in lacte saporem.

Multi jam excretos prohibent a matribus haedos,
Primaque ferratis praefigunt ora capistris.

Quod surgente die mulsere horisque diurnis, 400
Nocte premunt3 quod jam tenebris et sole cadente,
Sub lucem exportant, calathis—adit oppida pastor—-
Aut parco sale contingunt, hiemique reponunt.

Nec tibi cura canum fuerit postrema, sed una
Veloces Spartae catulos acremque Molossum 405
Pasce sero pingui. Numquam custodibus illis
Nocturnum stabulis furem incursusque luporum,

Aut impacatos a tergo horrebis Hiberos.

Saepe etiam cursu timidos agitabis onagros

Et canibus leporem, canibus venabere damas. 410
Saepe volutabris pulsos silvestribus apros

Latratu turbabis agens3 montesque per altos

Ingentem elamore premes ad retia cervum.

