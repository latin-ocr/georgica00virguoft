Ν] GEORGICON. 49

In tenui labor ; at tenuis non gloria, si quem
Numina laeva sinunt, auditque vocatus Apollo.

Principio sedes apibus statioque petenda,
Quo neque sit ventis aditus—nam pabula venti
Ferre domum prohibent—neque oveshaedique petulci lO
Floribus insultent, aut errans bucula campo
Decutiat rorem, et surgentes adterat herbas.
Absint et picti squalentia terga lacerti
Pinguibus ab stabulis, meropesque aliaeque volucres,
Et manibus Procne pectus signata cruentis. 15
Omnia nam late vastant, ipsasque volantes
Ore ferunt dulcem nidis immitibus escam.
At liquidi fontes et stagna virentia musco
Adsint et tenuis fugiens per gramina rivus3
Palmaque vestibulum aut ingens oleaster inumbret: 20
Ut, cum prima novi ducent examina reges
Vere suo, ludetque favis emissa juventus,
Vicina invitet decedere ripa calori
Obviaque hospitiis teneat frondentibus arbos.
In medium, seu stabit iners, seu profluet humor, 25
Transversas salices et grandia conjice saxa,
Pontibus ut crebris possint consistere et alas
Pandere ad aestivum solem, si forte morantes
Sparserit‚ aut praeceps Neptuno immerserit Eurus.
Haec circum casiae virides et olentia late 30
Serpylla et graviter spirantis copia thymbrae
Floreat, irriguumque bibant violaria fontem.
Ipsa autem, seu corticibus tibi suta cavatis,
Seu lento fuerint alvearia vimine texta,
Angustos habeant aditus3 nam frigore mella 35
Cogit hiems, eademque calor liquefacta remittit.
Utraque vis apibus pariter metuenda, neque illae
Nequidquam in tectis certatim tenuia cera
Spiramenta linunt, sucoque et floribus oras
Explent, collectumque haze ipsa ad munera gluten 40
Et visco et Phrygiae servant pice lentius ldie,
Saepe ctiam effossis, si vera est fama, latebris
Sub terra fovere larem, penitusque repertae
Pumicibusque cavis exesaeque arboris antro.
Tu tamen et levi rimosa cubilia limo 45
Ungue fovens circum, et raras superinjiee frondes.

E

