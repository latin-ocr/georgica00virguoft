1v.] GEORGICON. 57

At mater sonitum thalamo sub fluminis alti
Sensit. Eam circum Milesia vellera Nymphae
Carpebant, hyali saturo fucata colore, 335
Drymoque, Xanthoque, Ligeaque, Phyllodoceque,
Caesariem effusae nitidam per candida colla3
Nesaee, Spioque, Thaliaque, Cymodoceque,
Cydippeque, et flava Lycorias ; altera virgo,
Altera tum primos Luciuae experta labores; 340
Clioque et Beroe, soror, Oceanitides ambae,
Ambae auro, pictis incinctae pellibus ambae3
Atque Ephyre, atque Opis, et Asia Deiopea,
Et tandem positis velox Arethusa sagittis. .
Inter quas curam Clymene narrabat inanem 345
Vulcani. Martisque dolos et dulcia furta3
Aque Chao densos divum numerabat amores.
Carmine quo captae dnm fusis mollia pensa
Devolvunt, iterum maternas impulit aures
Luctus Aristaei, vitreisque sedilibus omnes 350
Obstupuere3 sed ante alias Arethusa sorores
Prospiciens summa flavum caput extulit unda,
Et procul: O gemitu non 11 nstra exterrita tanto,
Cyrene soror, ipse tibi, tua maxima cura,
Tristis Aristaeus Penei genitoris ad undam 355
Stat lacrimans, et te crudelem nomine dicit.
Huic percussa nova mentem formidine mater,
Due, age, duc ad nos3 fas illi limina divum
Tangere, ait: simul alta jubet discedere late
Flumina, qua juvenis gressus inferret. At illum 360
Curvata in montis faciem circumstetit unda,
Accepitque sinu vastO, misitque sub amnem.
Jamque domum mirans genetricis et humida regna
Speluncisque lacus clausos lucosque sonantes,
Ibat et, ingenti motu stupefactus aquarum, 365
Omnia sub magna labentia flumina terra
Spectabat diversa locis, Phasimque, Lycumque,
Et caput, unde altus primum se erumpit Enipeus,
Unde pater Tiberinus, et unde Aniena fluenta,
Saxosumque sonans Hypanis, Mysusque Caicus, 370
Et gemina auratus taurino cornua vultu
Eridanus, quo non alius per pinguia culta
In mare purpureum violentior effluit amnis.

