28 P. VIRGILII MARONIS [Lm.

Ac, dum prima novis adolescit frondibus aetas,
Parcendum teneris3 et, dum se laetus ad auras
Palmes agit, laxis per purum immissus habenis,
Ipsa acie nondum salcis tentanda, scd uncis 365
Carpendae manibus frondes interque legendae.
Inde ubi jam validis amplexae stirpibus ulmos
Exierint‚ tum stringe comas, tum brachia tonde:
Ante reformidant ferrum3 tum denique dura
Exerce imperia, et ramos compesce fluentes. 370
Texendae sepes etiam, et pecus omne tenendum3
Praecipue dum frons tenera imprudensque laborum ;
Cui, super indignas hiemes solemque potentem,
Silvestres uri adsidue capreaeque sequaces
Illudunt, pascuntur oves avidaequejuveneae. 375
Frigora nec tantum cana concreta pruina,
Aut gravis incumbens scopulis arentibus aestas‚
Quantum illi nocuere greges durique venenum
Dentis et admorso signata in stirpe cicatrix.
Non aliam ob culpam Baccho caper omnibus aris 380
Caeditur, et veteres ineunt proscenia ludi,
Praemiaque ingeniis pagos et compita circum
Thesidae posuere, atque inter pocula laeti
Mollibus in pratis unctos saluere per utres.
Nec non Ausonii, Troja gens missa, coloni 385
Versibus incomtis ludunt risuque soluto,
Oraque corticibus sumunt horrenda cavatis3
Et te, Bacche, vocant per carmina laeta, tibique
Oscilla ex alta suspendunt mollia pinu.
Hinc omnis largo pubescit vinea fetu3 390
Complentur vallesque cavae saltusque profundi,
Et quocumque deus circum caput egit honestum.
Ergo rite suum Baccho dicemus honorem
Carminibus patriis, lancesque et liba feremus,
Et ductus cornu stabit sacer hircus ad aram, 395
Pinguiaque in veribus torrebimus exta colurnis.
Est etiam ille labor curandis vitibus alter,
Cui numquam exhausti satis est3 namque omne quo-
tannis
Terque quaterque solum scindendum, glebaque versis
AEternum frangenda bidentibus3 omne levandum 400
Fronde nemus ; redit agricolis labor actus in orbem,

