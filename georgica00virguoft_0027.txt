1.] Gssossoioou. 21

Fit nodo sinus; huc aliena ex arbore germen
Includunt‚ udoque docent inolescere libro.
Aut rursum enodes trunci resecantur, et alte
Finditur in solidum cuneis via; deinde· feraces
Plantae immittuntur3 nec longum tenipus, et ingens 80
Exiit ad coelum ramis felicibus arbos,
Miraturque novas frondes et non sua poma.

Praeterea genus haud unum, nec fortibus ulmis,
Nec salici lotoque, neque Idaeis cyparissi33
Nec pingues unam in faciem nascuntur olivae, 85
orchades, et radii, et amara pausia bacca3
Pomaque et Alcinoi silvae; nec surculus idem
Crustumiis Syriisque piris gravibusque volemis.
Non eadem arboribus pendet vindemia nostris,
Quam Methymnaeo carpit de palmite Lesbos. 90
Sunt Thasiae vites, sunt et Mareotides albae,
Pinguibus hae terris habiles, levioribus illae;
Et passo Psithia utilior, tenuisque Lageos,
Tentatura pedes olim vincturaque linguam3
Purpureae, preeiaeque 3 et quo te carmine dicam, 95
Rhaetica? nec cellis ideo contende Falernis.
Sunt et Aminaeae vites, firmissima vina,
Tmolius adsurgit quibus et rex ipse Phanaeus;
Argitisque minor, cui non certaverit ulla
Aut tantum fluere, ant totidem durare per annos. 100
Non ego te, dis et mensis accepta secundis,
Transierim, Rhodia, et tumidis, Bumaste, racemis.
Sed neque, quam multae species, nec, nomina quae sint,
Est numerus; neque enim numero comprendere refert;
Quem qui scire velit, Libyci velit aequoris idem 105
Discere quam multae Zephyro turbentur arenae;
Aut, ubi navigiis violentior incidit Eurus,
Nosse, quot Ionii veniant ad litora fluctus.

Nec vero terrae ferre omnes onmia possunt.
Fluminibus salices, crassisque paludibus alni 110
Nascuntur, steriles saxosis montibus orni;

Litora myrtetis laetissima3 denique apertos

Bacchus amat colles, Aquilonem et frigora taxi.
Adspice et extremis domitum cultoribus orbem,
ansque domos Arabum pictosque Gelonos; 115
Divisae arboribus patriae: sola India nigrum

