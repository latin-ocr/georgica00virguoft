40 P. VIRGILII MARONIS [Lm.

Nonne vides, ut tota tremor pertentet equorum 250
Corpora, si tantum notas odor attulit auras?
Ac neque eos jam frena virum, neque verbera saeva,
Non scopuli rupesque cavae atque objecta retardant
Flumina, correptos unda torquentia montes.
Ipse ruit dentesque Sabellicus exacuit sus, 255
Et pede prosubigit terram, fricat arbore costas,
Atque hinc atque illinc humeros ad volnera durat.
Quid juvenis, magnum cui versat in ossibus ignem
Durus arnor? Nempe abruptis turbata procellis
Nocte natat caeca serus freta3 quem super ingens 260
Porta tonat coeli, et scopulis illisa reclamant
AEquora3 nec miseri possunt revocare parentes,
Nec moritura super crudeli funere virgo.
Quid lynces Bacchi variae et genus acre luporum
Atque canum ? quid, quae imbelles dant proelia cervi ?
Scilicet ante omnes furor est insignis equarum3 266
Et mentem Venus ipsa dedit, quo tempore Glauci
Potniades malis membra absumsere quadrigae.
Illas ducit amor trans Gargara transque sonantem
Ascanium3 superant montes et fiumina tranant. 270
Continuoque, avidis ubi subdita flamma medullis,
Vere magis, quia vere calor redit ossibus, illae
Ore omnes versas in Zephyrum stant rupibus altiS,
Exceptantque leves auras; et saepe sine ullis
Conj ugiis vento gravidae—mirabile dictu— 275
Saxa per et scopulos et depressas convalles
Diffugiunt, non, Eure, tuos, neque solis ad ortus,
In Borean Caurumque, aut unde nigerrimus Auster
Nascitur, et pluvio contristat frigore coelum.
Hic demum, hippomanes vero quod nomine dicunt 280
Pastores‚ lentum destillat ab inguine virus,
Hippomanes, quod saepe malae legere novcrcae,
miscueruntque herbas et non innoxia verba.

Sed fugit interea, fugit irreparabile tempus,
Singula dum capti circumvectamur amore. 285
Hoc satis armentis. Superat pars altera curae‚
Lanigeros agitare greges hirtasque capellas.
Hic lab0r3 hinc laudem fortes sperate coloni.
Nec sum animi dubius, verbis ea vincere magnum
Quam sit, et angustis hunc addere rebus honorem

