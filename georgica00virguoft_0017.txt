1.] GEORGICON. ι ι

Semper sole rubens, et torrida semper ab igni ;
Quam circum extremae dextra laevaque trahuntur, 235
Caerulea glaeie concretae atque imbribus atris:

Has inter mediamque duae mortalibus aegris

Munere concessae divum3 et via secta per ambas
Obliquus qua se signorum verteret ordo.

Mundus, ut ad Scythiam Rhipaeasque arduus arces 240
Consurgit, premitur Libyae devexus in Austros.

Hic vertex nobis semper sublimis: at illum

Sub pedibus Styx atra videt Manesque profundi.
Maxumus hic flexu sinuoso elabitur Anguis

Circum perque duas in morem fluminis Arctos, 245
Arctos Oceani metuentes aequore tingui.

Illic, ut perhibent, aut intempesta silet nox,

Semper et obtenta densantur nocte tenebrae3

Aut redit a nobis Aurora diemque reducit,

Nosque ubi primus equis Oriens adflavit anhelis, 250
Illic sera rubens accendit lumina Vesper.

Hinc tempestates dubio praediscere caelo

Possumus, hinc messisque diem tempusque serendi;
Et quando infidum remis impellere marmor

Conveniat ; quando armatas deducere classes 3 255
Aut tempestivam silvis evertere pinum.

Nec frustra signorum obitus speculamur et ortus,
Temporibusque parem diversis quatuor annum.
Frigidus agricolam si quando continet imber,

Multa, forent quae mox coelo properanda sereno, 260
Maturare datur: durum procudit arator

Vomeris obtusi dentem3 cavat arbore lint1·es;

Aut pecori signum aut numeros impressit acervis.
Exacuunt alii vallos furcasque bicornes,

Atque Amerina parant lentae retinacula viti. 265
Nunc facilis -rubea texatur fiscina virga3

Nunc torrete igni fruges, nunc frangite saxo.

Quippe etiam festis quaedam exercere diebus

Fas et jura sinunt: rivos deducere nulla

Religio vetuit, segeti praetendere sepem, 270
Insidias avibus moliri, incendere vepres,
Balantumque gregem fluvio mersare salubri.
Saepe oleo tardi costas agitator aselli

Vilibus aut onerat pomis, lapidemque revertens
Incusum aut atrae massam picis urbe reportat.

to
«1
01

