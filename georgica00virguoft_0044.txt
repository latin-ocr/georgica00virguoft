38 P. VIRGILII MARONIS [L1130

á½– unge pares, et coge gradum conferre juvencos:
Atque illis jam saepe rotae ducantur inanes 170
Per terram, et summo vestigia pulvere signent3
Post valido nitens sub pondere faginus axis
Instrepat, et junctos temo trahat aereus orbes.
Interea pubi indomitae non gramina tantum,
Nec vescas salicum frondes ulvamque palustrem, 175
Sed frumenta manu carpes sata. Nec tibi fetae
More patrum nivea implebunt mulctraria vaccae,
Sed tota in dulces consument ubera natos.

Sin ad bella magis studium turmasque feroces,
Aut Alphea rotis praelabi flumina Pisae, 180
Et Jovis in luco currus agitare volantes:
Primus equi labor est animos atque arma videre
Bellatum, lituosque pati, tractuque gementem
Ferre rotam, et stabulo frenos audire sonantes3
Tum magis atque magis blandis gaudere magistri 185
Laudibus, et plausae sonitum cervicis amare.
Atque haec jam primo, depulsus ab ubere matris,
Audeat, inque vicem det mollibus ora capistris
InvaliduS, etiamque tremens, etiam inscius aevi.
At tribus exactis ubi quarta accesserit aestas, 190
Carpere mox gyrum incipiat gradibusque sonare
Compositis, sinuetque alterna volumina crurum,
Sitque laboranti similis3 tum cursibus auras,
Tum vocet, ac per aperta volans, ceu liber habenis,
AEquora, vix summa vestigia ponat arena: 195
Qualis Hyperboreis Aquilo cum densus ab oris
Incubuit, Scythiaeque hiemes atque arida differt
Nubila: tum segetes altae campique natantes
Lenibus horrescunt flabris, summaeque sonorem
Dant silvae, longique urguent ad litora fluctus3 200
Ille volat, simul arva fuga, simul {equora verrens.
Hic vel ad Elei metas et maxuma campi
Sudabit spatia, et spumas aget ore cruentas3
Belgica vel molli melius feret esseda collo.
Tum demum crassa magnum farragine corpus 205
Crescere, jam domitis, sinit03 namque ante domandum
Ingentes tollent animo& prensique negabunt
Verbera lenta pati, et duris parere lupatis.

